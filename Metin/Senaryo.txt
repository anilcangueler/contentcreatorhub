Dostlar Merhabalar, bugün normalde yaptığımdan biraz farklı bir şekilde, yine bir iç dökme videosu olacak bu. Geçenlerde düşündüm de, hani benim kafamı kurcalayan bir konu var; oyunlarda gerçekçilik mevzusu. Evet, çok garip değil mi? Hani hepimiz iyi grafik isteriz, daha gerçekçi olsun isteriz ama ben esasında oyunların bazen *çok* gerçekçi olmasının o kadar da iyi bir durum olmadığını düşünüyorum abi.

Çocukken bir oyunu oynadığımda, o oyunun grafikleri umurumda bile olmazdı. Hayal gücümle tamamlardım eksiklerini, öyle değil mi? Ama yaş büyüdükçe ben de sizler gibi bu hissiyat gitgide uzaklaştım. Hani şimdi piyasaya çıkan oyunlara bakıyoruz, hepsi böyle "Aman tanrım ne kadar gerçekçi!" diye övülüyor, tanıtılıyor. Ama sonra fark ettim ki, her şeyde olduğu gibi oyunlarda da bu tutku azalmıştı bende, belki de sizde de... Ya oyun oynamayı daha az sevmeye başlamıştım ya da oyunlar eskisi kadar "oyun" değildi sanki.

Sonra anladım ki, bu bir paradoks aslında. Sorun benden değil, bu "hiperrealizm" sevdası yüzünden oyunlardan kaynaklı çoğu zaman. Çünkü o eskisi kadar oyun oynamayı sevmiyor olsam, bu konuyu dert etmem değil mi?

Abi video başından beri bahsettiğim şey aslında bir oyunu oynarken gerçekten keyif almak. Hani çayımı kahvemi alayım, şu gerçekçi animasyonu izleyeyim diye ruh gibi oyun oynamaktan bahsetmiyorum. Oynarken kendimi oyuna kaptırıp farklı neler yapabilirim diye düşünmekten bahsediyorum. Yani bütünüyle kendimi oyuna verip eğlenebilir olmaktan bahsediyorum. Ve ben de sizin gibi bu tip oyunlarla artık çok nadir karşılaşıyorum.

Mesela Red Dead Redemption 2. Abicim oyun mükemmel mi? Mükemmel. Hikayesi, atmosferi, açık dünyası... Her şeyiyle efsane bir oyun. Ama gel gelelim ki, bu oyunun *aşırı* gerçekçiliği bazen beni yoruyor ya. Hani oynarken bir noktada "Tamam, anladık. Çok gerçekçi." demeye başlıyorsun. At sürmek, mermileri tek tek doldurmak, envanteri yönetmek, bir hayvanı avladığında onu soymak... Evet, ilk başta "Vay be!" diyorsun, ama sonra ne abi? O deriyi yüzme animasyonunu kaç kere izleyebilirim ben? Yüzüncü kere izlediğimde o ilk "vay be" hissiyatı kalıyor mu? Kalmıyor işte.

Bu da beni oyundan soğutuyor. Hani ben bilgisayar başına oturmuşum, rahatlamak istiyorum, farklı bir dünyaya dalmak istiyorum. Ama oyun bana sanki ikinci bir iş gibi davranıyor. Yok efendim karakterim yemek yiyecek, yok efendim üstü başı kirlenmiş de temizleyecek, yok efendim atın testisleri büzüşecek... Tamam, bu detaylar ilk başta çok etkileyici gelebilir, teknolojinin geldiği noktayı gösterir. Ama oyunun bütününü düşündüğümde, benim o oyuna duyduğum tutkuyu azaltıyor abi. O yavaşlık, o tekrar eden, oyun akışını kesen gereksiz "gerçekçi" detaylar yüzünden, bir süre sonra "Artık bitsin de kurtulayım" demeye başlıyorum. Benim gibi bir insan bile zaman zaman oyunları sevmediğini düşünüyorsa bu sorguya düşüyorsa, bence problem kişide değildir abi.

Bir oyunun mükemmel olması, tabii ki benim oyunu seveceğim anlamına gelmiyor. Çünkü bu tip hiperrealist yaklaşımlar, oyun dediğimiz o "kaçış" hissini ortadan kaldırıyor. Hani benim ilkokul zamanlarım, Okuldayım abi eve gideyim PlayStation'ımın başına oturayım Tony Hawk's Pro Skater'ı açayım, değişik değişik kaykay hareketleri yapayım derdim buydu kafamda. O sahneleri tasarlıyordum, o hareketleri tasarlıyordum. Orada gerçekçi olup olmaması değil, oyunu oynarken aldığım keyif önemliydi.

Şimdi bu demek değil ki, tüm gerçekçi oyunlar kötü. Hayır, asla böyle bir şey demiyorum. Mesela, hani gerçekten de bir sinematik deneyim yaşamak istiyorsak, Quantic Dream oyunları var abi. Detroit: Become Human, Heavy Rain, Beyond: Two Souls gibi oyunlar... Bu oyunlar esasında tam da bu hiperrealist hissiyatı en iyi verenler bana göre. Ama onların farkı ne? Onlar zaten baştan sona birer interaktif hikaye, interaktif film gibi tasarlanmışlar. Oradaki gerçekçilik, hikayenin ağırlığını, karakterlerin duygularını, yaptığımız seçimlerin sonuçlarını hissettirmek için kullanılıyor. Orada ben, "Acaba karakterim tuvalete gidecek mi?" diye düşünmüyorum. Orada "Bu seçimim neye yol açacak?" diye düşünüyorum. Oradaki gerçekçilik, karakterin yüzündeki mimiklerde, ses tonundaki titremelerde, verdiğin kararın ağırlığında kendini gösteriyor. Yani ana odağı oynanış mekanikleri değil, hikaye anlatımı ve seçimlerin sonuçları olan bir oyunda, o gerçekçilik inanılmaz işliyor. O hissiyat seni içine çekiyor.

Ama Red Dead Redemption 2 gibi bir aksiyon RYO oyununda, bir de açık dünyaysa, bir noktadan sonra "Kanka, kafi ya. Ben buraya kovboy hayatı yaşamak için geldim, saatlerce tavşan derisi yüzmek için değil." demeye başlıyorum. Oyunların, oyun gibi kalması lazım abi. Bize o eşsiz hissi vermesi lazım. Başka bir dünya, başka bir gerçeklik... Evet, ben de sizin gibi bu tip oyunlarla çok nadir karşılaşıyorum artık. İçine sevgi katılmış, özene bezene hazırlanmış, yapımcının dokunuşunu hissettiğim oyunları oynamak istiyorum.

Piyasadan beklentim esasında bu: Oyunların kendi "oyun" kimliğini koruması. Hyperrealizm uğruna o kimlikten ödün vermemesi. Yani bir oyunu puanlamak benim haddime değil, ben oyun eleştirmeni değilim ama hani RDR2 gibi bir oyuna hayran olsam da o gereksiz "gerçekçilik" detayları yüzünden bazen canım sıkılıyor ya. Kendime bildim bileli oyunlar benim hayatımın çok önemli bir noktasında hep var olmuştur. Ve ben oyunların o büyülü, kaçış dünyası olma özelliğini kaybetmesini istemiyorum abi.

Evet, serzeniş videomuzun sonuna geldik. Umarım beni anlarsınız. Oyunlar oyun gibi kalsın. Kendinize iyi bakın, bir dahaki videoda görüşmek üzere, hoşça kalın. Bir de abone olun. Hadi bay bay.